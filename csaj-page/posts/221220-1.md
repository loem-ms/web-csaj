---
title: 'ការប្រជុំពិភាក្សាត្រៀមរៀបចំសិក្ខាសាលារួមរវាងសមាគមនិស្សិតខ្មែរប្រចាំប្រទេសជប៉ុននិងសាធារណៈរដ្ឋកូរ៉េ'
date: '2022-12-20'
abstract: 'សមាគមនិស្សិតខ្មែរនៅប្រទេសជប៉ុន (CSAJ) បានសហការជាមួយសមាគមនិស្សិតខ្មែរ ប្រចាំសាធារណៈរដ្ឋកូរ៉េ (CSAK) ដើម្បីធ្វើការពិភាក្សាក្នុងការត្រៀមធ្វើសិក្ខាសាលា នាថ្ងៃ០៨ ខែ មករាឆ្នាំ២០២៣ ខាងមុខនេះ។'
image: 
    - '/images/posts/221220-1-1.jpeg'
---

នាថ្ងៃអាទិត្យ ទី១៨ ខែធ្នូ ឆ្នាំ២០២២

សមាគមនិស្សិតខ្មែរនៅប្រទេសជប៉ុន (CSAJ) បានសហការជាមួយសមាគមនិស្សិតខ្មែរ ប្រចាំសាធារណៈរដ្ឋកូរ៉េ (CSAK) ដើម្បីធ្វើការពិភាក្សាក្នុងការត្រៀមធ្វើសិក្ខាសាលា នាថ្ងៃ០៨ ខែ មករាឆ្នាំ២០២៣ ខាងមុខនេះ។

ក្នុងនោះផងដែរ ខាងសមាគមនិស្សិតខ្មែរនៅប្រទេសជប៉ុន ក៏មានការចូលរួមពីកញ្ញា ព្រិន សុក្រមុត្តា ជាវាគ្មិនកិត្តិយសក្នុងសិក្ខាសាលាវិទ្យាសាស្រ្តនេះផងដែរ ក្នុងគោលបំណងចែករំលែកពី វិធីសាស្រ្ត និងបទពិសោធន៍ ក្នុងការប្រលងយកអាហារូបករណ៍ មកបន្តសិក្សានៅប្រទេសជប៉ុន។ ជាងនេះទៅទៀត កញ្ញាក៏នឹងចែករំលែកពីខ្លឹមសារផ្សេងៗ ទាក់ទងទៅនឹងជំនាញ វិស្វកម្មគីមី ( Chemical Engineering)

ពិសេសជាងនេះទៅទៀត នៅក្នុងកិច្ចប្រជុំនេះផងដែរ ក៏មានការចែករំលែកបទពិសោធន៍ ពីសិស្សច្បងមុនៗ និងមតិយោបល់ផ្សេងៗ ពីប្រធានសមាគមនិស្សិតខ្មែរនៅសាធារណៈរដ្ឋកូរ៉េ និងមតិយោបល់ផ្សេងៗពីប្រធានសមាគមនិស្សិតខ្មែរនៅប្រទេសជប៉ុនអាណត្តិឆ្នាំ២០២២នេះផងដែរ។

ជាចុងក្រោយ សមាគមនិស្សិតខ្មែរនៅប្រទេសជប៉ុន បាននឹងសង្ឃឹមយ៉ាងមុតមាំថា នឹងមានសិស្សនិស្សិតខ្មែរជាច្រើន អាចនឹងទទួលបានឱកាសក្នុងការមកបន្តការសិក្សានៅប្រទេសជប៉ុន នូវជំនាញផ្សេងៗដែលជាធនធាន ដែលប្រទេសកម្ពុជាយើង កំពុងតែមានការខ្វះខាតស្រាប់។