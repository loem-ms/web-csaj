---
title: 'ប្រធាន​សមាគម​និស្សិត​ខ្មែរ​នៅ​ក្នុង​ប្រទេស​ជប៉ុន​ក្នុង​អាណត្តិ​ឆ្នាំ២០២៣'
date: '2022-12-27'
abstract: 'សូម​អបអរសាទរ​ទៅ​ដល់​លោក​ ​អ៊ូច​ សំអុន​ ដែល​បាន​ជាប់​ក្នុង​ការ​បោះឆ្នោត​ជ្រើស​រើស​ជាប្រធាន​សមាគម​និស្សិត​ខ្មែរ​នៅ​ប្រទេស​ជប៉ុន​ ដែល​ការ​បោះឆ្នោតនេះ​បាន​ប្រព្រឹត្តិ​ទៅនា​ខែ​ធ្នូ ប៉ុន្មានអាទិត្យកន្លង​ទៅ​នេះ​។'
image: 
    - '/images/posts/221227-1-1.jpeg'
    - '/images/posts/221227-1-2.jpeg'
---

សួស្តីអ្នកទាំងអស់គ្នា

ថ្ងៃ​នេះ​ សមាគម​សូម​អនុញ្ញាតិ​ណែនាំ​ប្រធាន​សមាគម​និស្សិត​ខ្មែរ​នៅ​ក្នុង​ប្រទេស​ជប៉ុន​ក្នុង​អាណត្តិ​ថ្មី​ (ពី​ឆ្នាំ​២០២៣​ ដល់​ឆ្នាំ​២០២៤)។ 

សូម​អបអរសាទរ​ទៅ​ដល់​លោក​ ​អ៊ូច​ សំអុន​ ដែល​បាន​ជាប់​ក្នុង​ការ​បោះឆ្នោត​ជ្រើស​រើស​ជាប្រធាន​សមាគម​និស្សិត​ខ្មែរ​នៅ​ប្រទេស​ជប៉ុន​ ដែល​ការ​បោះឆ្នោតនេះ​បាន​ប្រព្រឹត្តិ​ទៅនា​ខែ​ធ្នូ ប៉ុន្មានអាទិត្យកន្លង​ទៅ​នេះ​។ 

បច្ចុប្បន្ន​ លោក​ អ៊ូច​ សំអុន​ ជា​និស្សិតថ្នាក់បណ្ឌិត​ ឆ្នាំ​ទី១​ នៅសកលវិទ្យាល័យ​អេឡិចត្រូនិក​ និង​ទូរគមនាគមន៍​ ( University of Electro-Communications) ក្នុងប្រទេស​ជប៉ុន​។ 
ទោះ​បីមានភាព​មមាញឹក​នៅ​ក្នុង​ការ​សិក្សា​យ៉ាង​ណា​ក្តី​ ​លោក​បាន​ប្តេជ្ញា​ចិត្ត​ថា​ លោក​នឹង​ដាក់​ចិត្ត​ ដាក់​កាយ​ ដេីម្បី​ដឹក​នាំ​សមាគម​ឱ្យ​កាន់​តែរីក​ចម្រើន​ និង​មាន​សក្ដានុពល​កាន់​តែ​ខ្លាំង​។  
លោក អ៊ូច​ សំអុនក៏បានបន្ថែមផងដែរថានឹង​ដឹកនាំ​ ព្រមទាំងសហការជាមួយបងប្អូននិស្សិតយេីងយ៉ាងសកម្ម ដេីម្បីធានាអោយបាននូវលទ្ធផលល្អក្នុងការគាំពារ​ និងផ្តល់ផលប្រយោជន៍អោយបានច្រេីនទៅដល់សហគមន៍និស្សិតរបស់យេីង។ 
លើសពីនេះទៀត លោក​មានឆន្ទះការ​បង្កេីន​​ទំនាក់ទំនង​រវាង​សមាគម​ និង​សិស្ស​និស្សិត​ខ្មែរនៅ​ក្នុង​ប្រទេស​ជប៉ុន​​ជា​សំខាន់​ ។ 

យើងទាំងអស់គ្នាក៏សង្ឃឹមដែរថា លោក អ៊ូច​ សំអុន ​នឹងរក្សានូវលទ្ធផលការងារក្នុងឆ្នាំចាស់ៗ និងបន្តអភិវឌ្ឍកិច្ចការថ្មីជាដើម ដើម្បីភាពទទួលបានលទ្ធផលល្អៗជាប្រយោជន៍រួមសម្រាប់និស្សិតកម្ពុជាទាំងអស់គ្នានៃសមាគមនិស្សិតរបស់យើង។
ក្នុងឱកាសនេះយើងខ្ញុំក៏លើកទឹកចិត្តនិងស្នើរសុំ​ ការ​សហការ​ពី​សិស្ស​និស្សិត​ខ្មែរ​គ្រប់​រូប​ ចូលរួមឲ្យបានកោះករក្នុងការជួយជ្រោមជ្រែងធ្វើ ផ្តោះប្តូរគំនិតគ្នា ដើម្បីជាកម្លាំងជម្រុញឲ្យសមាគមរបស់យើងទាំងអស់គ្នា ​អាច​ដេីរ​ទៅ​មុខ​បាន​។ យេីង​សង្ឃឹម​យ៉ាង​មុតមាំ​ថា​ សមាគម​នឹង​កាន់​តែរីកចម្រើន​នៅ​ក្នុង​អាណត្តិ​​របស់​លោក​។ 

សូម​ស្វាគមន៍​ប្រធាន​សមាគម​ថ្មី​! 

សូម​អរគុណ